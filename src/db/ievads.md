---
title: Pamatelementi
---

# Kas ir datu bāzes?

Iedomāsimies, ka mums ir jāsaglabā informācija par visiem skolas skolēniem. Tam mēs varam izmantot Excel tabulu, taču informācija nebūs pārskatāma, orientēties tajā būs grūti un vajadzīgo datu atrašana aizņems daudz laika.

Tāpēc izmanto datu bāzes, kur dati glabājas strikti noteiktā formā, tie izkārtoti vairākās tabulās un to apstrādei izmanto īpašas komandas. 

Datu bāzes pamatelements ir tabula.

![db-elementi](/db-elementi.png)

Attēlā redzam, ka kolonnu sauc par lauku, bet rindu par ierakstu.

ID lauks šajā gadījumā ir tā sauktais **primārās atslēgas** lauks. Ja 9.a klasē mācās divas Janas Pērles, tad ID katrā gadījumā būs atšķirīgs. Tas palīdz unikāli identificēt ierakstus tabulā.

**Primārā atslēga** ir **obligāts** lauks, kas unikāli identificē ierakstu.

Vienkāršās datu bāzēs kā ID izmanto automātisku numerāciju.