---
title: Ievads
index: true
order: 1
---
## Ievads

Iedomāsimies situāciju, kad jāuzraksta referāts ar 10 lapām. Iesākumā top ievads, pēc tam iztirzājuma daļa, beigās jāpievieno secinājumi. Noslēgumā darbam jāpievieno satura rādītājs. Visticamāk procesā tiks izveidoti neskaitāmi faili un katrā no tiem būs kādas izmaiņas. Izskatīties tas varētu šādi:

![slikta_versiju_kontrole](/bad_version_control.png)

Autoram kļūst grūti orientēties un viņš vairs nesaprot, kādas izmaiņas glabājas katrā no failiem. Tāpēc lieto rīkus, ko sauc par versiju kontroles (vadības) rīkiem.

Vēsturiski versiju vadības sistēmas radīja vienkāršiem .txt failiem, bet ātri vien programmētāji tos sāka izmantot savām vajadzībām. 

Zināmākie no versiju vadības rīkiem ir Git, Bitbucket, kā arī citi. Taču tie darbojas ļoti līdzīgi, atšķirās vien pieraksts komandām.

## Kā tas darbojas?

Lai savā projektā varētu saglabāt visas veiktās izmaiņas un vēlāk pie tām atgriezties, veido repozitoriju, kas ir kā konteiners, kas sevī ietver projektu un visas tā datnes. Repozitorijs sevī glabā informāciju par visām veiktajām izmaiņām koda failos. Ja programmētājam rodas vajadzība, viņš var brīvi atgriezties uz jebkuru iepriekšējo versiju un turpināt darbu.



